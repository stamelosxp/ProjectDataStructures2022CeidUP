                                                      PROJECT: “DATA STRUCTURES 2022”
PART I: “Sorting and Searching Algorithms”
  Στο αρχείο ocean.csv περιέχονται μετρήσεις για τη θερμοκρασία (σε °C) στο νερό του ωκεανού καθώς και οι καταγραφές των τιμών Phosphate, Nitrite, 
  Nitrate, Salinity, Oxygen για τη περίοδο 2000 έως 2015. Κάθε σειρά αντιπροσωπεύει ένα δείγμα νερού που συλλέχθηκε μεταξύ του 2000 και του 2015 
  από το California Cooperative Oceanic Fisheries Investigations (https://calcofi.org/). Μετρήθηκαν η θερμοκρασία, ο κορεσμός οξυγόνου, η συγκέντρωση 
  διαφόρων χημικών ουσιών, ενώ οι γραμμές έχουν την παρακάτω μορφή: Date, T_degC (Temp), POuM (Phosphate), SiO3uM (Silicate), NO2uM (Nitrite), 
  NO3uM (Nitrate), Salnty (Salinity), O2ml_L (Oxygen)
 Σας ζητείται να υλοποιήσετε τέσσερα διαφορετικά προγράμματα σε γλώσσα C (ή σε γλώσσα επιλογής σας), που να χρησιμοποιούν ως είσοδο το παραπάνω 
 αρχείο και το καθένα να υλοποιεί τις παρακάτω λειτουργίες:
    (1) Ταξινόμηση κατά αύξουσα σειρά των ημερομηνιών (Πεδίο Date) βάσει των τιμών των θερμοκρασιών (Πεδίο Temp) κάνοντας χρήση των αλγορίθμων Insertion Sort και Quick Sort.
    (2) Ταξινόμηση κατά αύξουσα σειρά των ημερομηνιών βάσει των τιμών Phosphate κάνοντας χρήση των αλγορίθμων Heap Sort και Counting Sort.
    (3) Εύρεση θερμοκρασίας ή/και Phosphate για συγκεκριμένη ημερομηνία (Date) που θα δίνεται από το χρήστη.
    (4) Υλοποιήστε το ζητούμενο του ερωτήματος (3) κάνοντας χρήση του αλγορίθμου Δυικής Αναζήτησης Παρεμβολής (BIS).

PART II: “BSTs && HASHING”
Με τον κατάλληλο ορισμό δομών (structs) και συναρτήσεων (functions), να υλοποιήσετε μια εφαρμογή (να γράψετε ένα πρόγραμμα σε γλώσσα C) που θα 
επεξεργάζεται τα δεδομένα του αρχείου ocean.csv. Θυμίζουμε ξανά ότι κάθε γραμμή του αρχείου αυτού αντιστοιχεί σε μία ημέρα μετρήσεων, ενώ οι γραμμές
έχουν την παρακάτω μορφή: Date, T_degC (Temp), PO4uM (Phosphate), SiO3uM (Silicate), NO2uM (Nitrite), NO3uM (Nitrate), Salnty (Salinity), O2ml_L (Oxygen)
    (A) Η εφαρμογή διαβάζει αρχικά το αρχείο και δημιουργεί ένα Δένδρο AVL στο οποίο κάθε κόμβος του διατηρεί την εγγραφή (ΗΜΕΡΟΜΗΝΙΑ, ΘΕΡΜΟΚΡΑΣΙΑ της ημέρας αυτής).
    Το AVLδιατάσσεται ως προς την ΗΜΕΡΟΜΗΝΙΑ και υλοποιείται με δυναμική διαχείριση μνήμης. Μετά την δημιουργία του AVL η εφαρμογή εμφανίζει ένα μενού με τις ακόλουθες επιλογές:
          1. Απεικόνιση του AVL με ενδο-διατεταγμένη διάσχιση. Κάθε απεικόνιση θα πρέπει να περιέχει μια επικεφαλίδα με τους τίτλους των στοιχείων των εγγραφών που απεικονίζονται.
          2. Αναζήτηση της ΘΕΡΜΟΚΡΑΣΙΑΣ βάσει ΗΜΕΡΟΜΗΝΙΑΣ που θα δίνεται από το χρήστη.
          3. Τροποποίηση του πεδίου της ΘΕΡΜΟΚΡΑΣΙΑΣ που αντιστοιχεί σε συγκεκριμένη ΗΜΕΡΟΜΗΝΙΑ.
          4. Διαγραφή μιας εγγραφής που αντιστοιχεί σε συγκεκριμένη ΗΜΕΡΟΜΗΝΙΑ.
          5. Έξοδος από την εφαρμογή.
    (B) Τροποποιείστε κατάλληλα τον κώδικα του (Α), ώστε το αρχείο να διαβάζεται στο AVL με βάση τη ΘΕΡΜΟΚΡΑΣΙΑ. 
    Το AVL διατάσσεται ως προς τη ΘΕΡΜΟΚΡΑΣΙΑ ανά ΗΜΕΡΟΜΗΝΙΑ και υλοποιείται με δυναμική διαχείριση μνήμης. Μετά την δημιουργία του AVL η εφαρμογή εμφανίζει ένα μενού με τις ακόλουθες επιλογές:
          1. Εύρεση ΗΜΕΡΑΣ/ΗΜΕΡΩΝ με την ΕΛΑΧΙΣΤΗ ΘΕΡΜΟΚΡΑΣΙΑ.
          2. Εύρεση ΗΜΕΡΑΣ/ΗΜΕΡΩΝ με τη ΜΕΓΙΣΤΗ ΘΕΡΜΟΚΡΑΣΙΑ.
    (Γ) Υλοποιήστε το (Α) κάνοντας χρήση HASHING με αλυσίδες, αντί AVL. 
    Η συνάρτηση κατακερματισμού θα υπολογίζεται ως το υπόλοιπο (modulo) της διαίρεσης του αθροίσματος των κωδικών ASCII των επιμέρους χαρακτήρων που απαρτίζουν την ΗΜΕΡΟΜΗΝΙΑ με ένα περιττό
αριθμό m που συμβολίζει το πλήθος των κάδων (buckets). Π.χ. για ΗΜΕΡΟΜΗΝΙΑ=” 2014-02- 13” και m=11, ισχύει:
Hash("2014-02-13")= [ASCII(‘2’)+ ASCII(‘0’)+ ASCII(‘1’)+ ASCII(‘4’)+ ASCII(‘-’)+ ASCII(‘0’)+ ASCII(‘2’)+ ASCII(‘-’)+ ASCII(‘1’)+ ASCII(‘3’)] mod 11.
    Το πρόγραμμα θα εμφανίζει ένα μενού με τις ακόλουθες επιλογές:
          1. Αναζήτηση ΘΕΡΜΟΚΡΑΣΙΑΣ βάσει της ΗΜΕΡΟΜΗΝΙΑΣ που θα δίνεται από το χρήστη.
          2. Τροποποίηση των στοιχείων εγγραφής βάσει ΗΜΕΡΟΜΗΝΙΑΣ που θα δίνεται από το χρήστη. Η τροποποίηση προφανώς αφορά ΜΟΝΟ το πεδίο της ΘΕΡΜΟΚΡΑΣΙΑΣ.
          3. Διαγραφή μιας εγγραφής από τον πίνακα κατακερματισμού βάσει ΗΜΕΡΟΜΗΝΙΑΣ που θα δίνεται από το χρήστη.
          4. Έξοδος από την εφαρμογή.

Ενοποιήστε τα (Α), (Β) και (Γ) σε ένα πρόγραμμα στο οποίο ο χρήστης θα ερωτάται αν θέλει τη φόρτωση του αρχείου σε ένα AVL ή σε μία δομή Hashing με αλυσίδες και στην περίπτωση που ο χρήστης επιλέξει
το πρώτο να μπορεί εν συνεχεία να επιλέξει αν η φόρτωση στο AVL θα γίνει με βάση την ΗΜΕΡΟΜΗΝΙΑ ή τη ΘΕΡΜΟΚΡΑΣΙΑ ανά ημέρα.
